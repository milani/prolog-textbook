\chapter{منطق و Prolog}
Prolog‌ مخفف عبارت 
\lr{Programming in Logic}
 به معنی برنامه نویسی بر پایه منطق است. 
\clearpage
\section{برنامه نویسی توصیفی}
روش های مختلفی برای برنامه نویسی وجود دارد. زبان های برنامه نویسی متداول از جمله C و Python زبان های رویه ای یا Procedural هستند. در این نوع زبان ها برنامه نویس نحوه انجام محاسبه را به کامپیوتر می‌گوید. به عبارت دیگر او 
\متن‌ایتالیک{چگونگی} تبدیل ورودی به خروجی مورد نظر را در قالب یک الگوریتم به کامپیوتر وارد می‌کند.
اما روش دیگری برای برنامه نویسی وجود دارد که با نام برنامه نویسی توصیفی شناخته می‌شود. زبان پرولوگ یک زبان توصیفی است. به این معنی که برنامه نویس روابط بین اجزاء برنامه و خصوصیات پاسخ صحیح را مشخص می‌کند و کامپایلر زبان چگونگی تبدیل ورودی به خروجی را برعهده دارد. البته همانطور که در طول این درس مشخص خواهد شد پرولوگ یک زبان توصیفی خالص نیست و اجازه می دهد برنامه هم به صورت توصیفی و هم به صورت رویه‌ای خوانده شود. به دلیل تاکید زیاد پرولوگ بر استنتاج منطقی در رسیدن به پاسخ، این زبان جزء زبان‌های برنامه نویسی منطقی است.

\section{منطق مورد استفاده چیست؟}
پرولوگ برپایه منطق گزاره‌ای مرتبه اول یا \متن‌لاتین{First Order Predicate Logic} است. بر این پایه، هر برنامه پرولوگ متشکل از تعدادی حقیقت (fact) و قانون (rule) است. این قواعد حقایق را در محدوده مسئله به یکدیگر مرتبط می‌کنند. ورودی برنامه می‌تواند سوالی در مورد صحت یک گزاره، وجود یک رابطه بین حقایق و یا روابط موجود بین حقایق باشد.

% \section{حساب گزاره ای}
% حساب گزاره ای یا \متن‌لاتین{Propositional Calculus} حسابی است بر پایه گزاره‌های دو ارزشی که یا مقدار درست دارند یا غلط. به عبارت دیگر، این حساب وسیله‌ای است برای تشخیص درستی گزاره‌هایی که از فرمول‌های اتمی ایجاد شده اند. به عنوان مثال:
% اگر p را به معنی «علی پولدار است» و q را به معنی «علی قدبلند است» در نظر بگیریم، آنگاه می‌توانیم چنین گزاره هایی را تشکیل دهیم:

% \begin{tabular}{|c|c|}
% \hline 
% فرمول & ترجمه \\ 
% \hline 
% $p \vee q$ & p یا q \\ 
% \hline 
% $p \wedge q$ & p و q \\ 
% \hline 
% $p \Rightarrow q$ & p منطقاً نتیجه می‌دهد q را \\ 
% \hline 
% $p \Leftrightarrow q$ & p منطقاً معادل q است \\ 
% \hline 
% $\neg p$ & اینطور نیست که p \\ 
% \hline 
% \end{tabular}

% حساب گزاره‌ای قوانینی برای استنتاج درستی فرمول‌ها از اجزای تشکیل دهنده آنها بدست می‌دهد. به عنوان مثال می‌گوید \متن‌لاتین{$p \vee q$} درست است اگر حداقل p یا q درست باشند.